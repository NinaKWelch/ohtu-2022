# Retrospektiivitekniikkoja

Retrospektiivi on sprintin lopussa käytävä keskustelu, jonka päämääränä on tehostaa kehitystyötä.

## Start, Stop, Continue, More of, Less of Wheel

Start, Stop, Continue, More of, Less of Wheel -tekniikka jakaa sprintin, iteraation tai etapin aikana tehdyt huomiot ympyrän viiteen lohkoon: aloita, lopeta, jatka, enemmän tätä ja vähemmän tätä.

Retrospektiivi kestää 10-25 min ryhmän koosta riippuen. Retrospektiivin aihe voidaan halutessa rajata tiettyyn osa-alueeseen, esim. testaamiseen.

1. Aluksi piirretään ympyräkaavio, joka sisältää yllä mainitut lohkot.

2. Tiimi ryhtyy pohtimaan mahdollisia toimintatapamuutoksia kysymällä:
    - Start: Mitä uutta meidän pitäisi aloittaa tekemään?
    - Stop: Minkä tekeminen on turhaa tai aiheuttaa kitkaa?
    - Continue: Minkä koemme hyödylliseksi myös jatkossa?
    - More of: Mitä meidän kannattaisi tehdä enemmän?
    - Less of: Mitä meidän kannattaisi tehdä vähemmän?

3. Jokaista tiimin jäsentä rohkaistaan jättämään omat vastauksensa niitä vastaaviin lohkoihin ja muut voivat lisätä kommentteja toisten jättämiin vastuksiin.

## Glad, Sad, Mad

Glad, Sad, Mad -tekniikka jakaa sprintin aikana tehdyt huomiot kolmeen sarakkeeseen: mikä sprintin aikana toimi hyvin, mikä puutteellisesti ja mikä aiheutti todellista kitkaa.

Retrospektiivi edistyy neljässä 10-15 min osassa.

1. Tiimin jäsenet kirjoittavat positiiviset ja negatiiviset huomionsa lyhyesti ilmaistuna paperilapuille, yksi huomio per lappu.

2. Yksi kerrallaan, tiimin jäsenet esittelevät lapulle kirjoittamiaan havaintojaan ja asettavat laput sille taulululla olevalle sarakkeelle (Glad, Sad tai Mad), minne ne heidän mielestään kuuluvat (tässä vaiheessa ei esitetä kysymyksiä tai kommentteja).

3. Samaa aihetta käsittelevät laput nivotaan yhteen (5 min) ja laput asetetaan tärkeysjärjestykseen äänestämällä. Esim. jokainen voi priorisoida 5 lappua (5-10 min).

4. Tiimi ryhtyy pohtimaan mahdollisia toimintatapamuutoksia, joiden avulla kehitystä voitaisiin tehostaa seuraavassa sprintissä. Esille tuodut asiat käsitellään tärkeysjärjestyksessä ja useimmiten Scrum Masterin johtamana.